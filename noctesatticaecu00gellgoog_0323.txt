316 AULI GELLII.

nescit adolescitque3 hinc videlicet sibi argumentum ad
persuadendum paravisse, ut crederemus, omnia rerum
humanarum ‚ et parva et maxima, tanquam stellis “atque
sideribus evincta, duci et regi. -4. Esse autem nimis
quam ineptum absurdumque ‚ ut, quoniam aestus oceani
cum lunae curriculo congruit, negotium quoque alicu-
ius, quod ei forte de aquae ductu cum rivalibus , aut de
communi pariete cum vicino apud iudicem est, ut existi-
memus, id negotium quasi habena quadam de coelo vin-
ctum gubernari. 5. Quod etsi vi et ratione quapiam di-
vina fieri potest, nequaquam tamen id censebat in tam
brevi exiguoque vitae spatio, quantovis hominis ingenio
comprehendi posse et percipi 3 sed coniectari pauca
quaedam , ut verbo ipsius utar, παχυμερέστερον, nullo
scientiae fundo concepta, scd fusa et vaga et arbitraria3
qualis longinqua oculorum acics est, per intervalla me-
dia caligantium. 6. Tolli enim, quod maxime inter deos
atque homines differt, si homines quoque res omnes post
futuras praenoscerent. 7. Ipsam deinde siderum stel-
larumque observationem, quam esse originem scientiae
suae praedicarent, haudquaquam'putabat liquide consi-
stere. 8. Nam si principes Chaldaei, qui in patentibus
campis colebant, stellarum motus et vias et discessiones
et coetus intuentes, quid ex iis efficeretur, observave-
runt3 procedat, inquit, haec sane disciplina, sed sub ea
modo inclinatione coeli, subqua tunc Chaldaei fuerunt:
non enim potest, inquit, ratio Chaldaeorum observatio· ’
nis manere, si quis ea- uti velit sub diversis coeli regio-
nibus- Nam quanta, inquit, partium circulorumque coe·
li ex devergentia et convexionibus mundi varietas sit,
quis non videt ἓ 9. Eaedem igitur stellae, per quas
omnia divina humanaque lieri contendunt, sicuti non us-
quequaque pruinas aut calores cient, sed mutant et va·-
riant‚ tempestatesque eodem in tempore alibi placidas,
alibi violentas movent: cur non eventa quoque rerum
ac negotiorum alia efficiunt in Chaldaeis, alia in Gaetu-
lis, alia apud Danubium, alia apud Nilumi 10. Per au·

 

